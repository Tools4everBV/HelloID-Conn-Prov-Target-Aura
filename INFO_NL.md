De Aura Online Connector integreert Aura Online via de Identity & Access Management (IAM)-oplossing HelloID van Tools4ever als doelsysteem met je bronsystemen. De connector automatiseert het beheer van zowel accounts als toegangsrechten in Aura Online. Je hebt hierdoor geen omkijken meer naar dit proces, tilt de efficiëntie naar een hoger niveau en voorkomt menselijke fouten. In dit artikel lees je meer over de Aura Online Target Connector evenals de mogelijkheden en voordelen van deze connector. 

## Wat is Aura Online

Aura Online is een bibliotheekapplicatie van Aura Software die het beheer en de uitleen van diverse soorten media en documentatie ondersteunt. De oplossing draait volledig in de cloud. Aura Online bevat onder meer een catalogus, die het beheer van je media-aanbod ondersteunt en waarin zowel leerlingen als docenten kunnen zoeken. Ook kan je media groeperen in thema’s en deze in de bijbehorende app weergeven. Aura Online ondersteunt ook de uitleenadministratie en maakt het creëren van zowel lijsten, rapporten, brieven als overzichten mogelijk over en op basis van beschikbare media. 

## Waarom is Aura Online koppeling handig?

Voordat een leerling of docent met Aura Online aan de slag kan moet je voor deze gebruiker een account, ook wel een lener genoemd, aanmaken in Aura Online. HelloID automatiseert dit proces door het koppelen van je bronsysteem aan Aura Online. Dit biedt diverse voordelen. Zo zorgt HelloID dat een leerling of docent direct op de eerste dag van het schooljaar toegang krijgt tot de schoolbibliotheek. Ook verhoog je de efficiëntie dankzij automatisering, dring je de foutgevoeligheid terug die ontstaat door het handmatig overnemen van gegevens en stel je zeker dat aangemaakte accounts altijd de juiste informatie bevatten. 
Met behulp van de Aura Online-connector koppel je Aura Online via HelloID onder meer met:

*	Magister
*	Eduarte
*	Somtoday

Verderop in dit artikel lees je meer over deze integraties.

## De HelloID Aura Online koppeling helpt je met

* **Versnelde accountaanmaak:** HelloID detecteert mutaties in je bronsysteem automatisch en creëert op basis hiervan een lener in Aura Online. Zo kan een nieuwe leerling of docent direct op diens eerste schooldag met Aura Online aan de slag. 

* **Foutloos accountbeheer:** De koppeling die HelloID tussen je bronsysteem en Aura Online creëert zorgt voor een foutloos beheer van accounts. De IAM-oplossing houdt je bronsysteem nauwlettend in de gaten en past leners in Aura Online automatisch aan op basis van mutaties in je bronsysteem. Zo zijn accounts in Aura Online altijd up-to-date en in lijn met je bronsysteem. 

* **Verbeterd serviceniveau en sterkere beveiliging:** De koppeling tussen je bronsysteem en Aura Online tilt je serviceniveau naar een hoger niveau doordat nieuwe leerlingen en docenten altijd op het juiste moment toegang hebben tot Aura Online. Zo stel je zeker dat zij op ieder moment over de juiste media kunnen beschikken, waarmee je de gebruikerstevredenheid vergroot. Tegelijkertijd til je de beveiliging van Aura Online en daarmee het uitlenen van media naar een hoger niveau. Dankzij de koppeling via HelloID weet je zeker dat uitgestroomde leerlingen en docenten geen toegang meer hebben tot Aura Online, aangezien de koppeling leners automatisch verwijdert. 

## Hoe HelloID integreert met Aura Online

Aura Online koppelt als doelsysteem met HelloID. De Aura Online Target Connector zet hiervoor de API van Aura in. De koppeling maakt gebruik van een generieke LMS SOAP-/XML-definitie voor het transporteren van het Aura-account naar Aura. De Aura-API kent één endpoint, welke alle SOAP-berichten ontvangt. Het accountdatamodel van Aura komt niet overeen met het datamodel van het leerlingmanagementsysteem. HelloID zorgt automatisch voor de juiste vertaalslag, wat de field mapping vereenvoudigt.

**Accounts in Aura Online aanmaken**

HelloID maakt via de koppeling met Aura Online voor nieuwe leerlingen en docenten automatisch een account aan in Aura Cloud. Zo weet je zeker dat leerlingen en docenten altijd toegang hebben tot Aura Online, en daarmee tot de media die zij nodig hebben. Ook voorkom je fouten die kunnen ontstaan bij het handmatig overnemen van gegevens.

**Accounts beheren**

De IAM-oplossing neemt het beheer van accounts of leners van rekening. Veranderen gegevens van een gebruiker? Dan past HelloID de gegevens automatisch aan in Aura Cloud. Stroomt een leerling of docent uit? Dan deactiveert HelloID de bijbehorende lener in Aura Online. Je hebt hierdoor geen omkijken naar het beheer van personen in Aura Online, voorkomt dat accounts onnodig actief blijven en gaat daarmee vervuiling van je database tegen. 

## Gegevensuitwisseling op maat

Bij het integreren van Aura Online met bronsystemen via HelloID bepaal je zelf welke informatie je wilt overnemen. De connector ondersteunt een breed scala aan velden, variërend van naam, woonplaats en telefoonnummer tot e-mailadres, vestiging, klasnummer en geboortedatum. Denk echter ook aan de userprincipalname, lenersnaam (geboortenaam) en wachtwoord. Ook is het mogelijk een uitschrijfdatum in te stellen, waarmee het account automatisch wordt uitgeschakeld.

## Aura Online via HelloID koppelen met systemen

Je kunt via HelloID een scala aan bronsystemen aan Aura Online koppelen. Denk daarbij aan:
* **Magister – Aura Online koppeling:** Dankzij de Magister – Aura Online koppeling maakt HelloID op basis van gegevens uit Magister automatisch de juiste leners aan in Aura Online en beheert deze accounts. Zo creëert de IAM-oplossing aan het begin van het nieuwe schooljaar voor alle nieuwe leerlingen een account in Aura Online. Ook weet je zeker dat zij-instromers direct toegang krijgen tot Aura Online. Je hebt geen omkijken naar het beheer van leners. HelloID houdt Magister continu in de gaten en past op basis van mutaties in Magister accounts in Aura Online automatisch aan.
* **Somtoday – Aura Online koppeling:** Somtoday – Aura Online koppeling integreert de bibliotheeksoftware van Aura Online naadloos met je leerlingadministratie en -volgsysteem. Je weet hierdoor zeker dat je de toegang tot Aura Online automatisch aanpast op mutaties in je leerlingenbestand. Zo zorgt HelloID via de koppeling dat leerlingen altijd toegang hebben tot Aura Online, en de toegang van leerlingen die zij uitgestroomd tijdig wordt ingetrokken. Zo til je het beheer van Aura Online naar een hoger niveau.

HelloID biedt ondersteuning voor ruim 200 verschillende connectoren. Je kunt hiermee de IAM-oplossing van Tools4ever aan bijna alle populaire bron- en doelsystemen koppelen. Een volledig overzicht van connectoren vind je <a href="https://www.tools4ever.nl/connectoren/">hier</a> op onze website. 
